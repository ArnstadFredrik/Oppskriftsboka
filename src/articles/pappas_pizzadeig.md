---
title: Pappas Pizza
tags:
 - middag
 - baking
---

## Ingredienser

*Gir 8 pizza*

Mengde 		| Hva
---		| ---
6 dl 		| Vann (25 grader)
1 dl 		| Olivenolje
0.25 pakke 	| Sjær (eventuelt 3 gram tørrgjær)
1 ss 		| Sukker
1 kg 		| Mel (Gjerne «00» pizzamel)
1 ss 		| Salt

## Fremgangsmåte

1. Bland vann, olivenolje, gjær og sukker sammen i en kjøkkenmaskin med eltekrok
i cirka 3 minutter til det er godt blandet. Ha i siktet mel og salt. Elt sammen
på lav hastighet i ca. 15 minutter. Du skal ha en glatt og elastisk deig. Hvis
du merker at melet ikke blir blandet godt nok i, stans maskinen, hent opp melet
fra bunnen og vend inn i deigen med hendene. Elt videre og tilsett litt vann
hvis deigen er for hard og stiv.

2. Ha deigen over på et godt melet bord og la den hvile i 20 minutter. Del
deigen i 8 leiver på cirka 200 gram hver. Elt mellom hendene, lag fine, små
baller og legg dem på et oljet bakebrett med god avstand mellom hver. La
deigballene stå på brettet i 2–3 timer i romtemperatur. De kommer til å heve
videre og ese ut. Når de har fått dobbelt størrelse, kan de oppbevares i
kjøleskapet frem til de skal brukes.
